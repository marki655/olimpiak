ÓKORI OLIMPIAI JÁTÉKOK
Az ókori olimpiai játékokat a hagyomány szerint
első alkalommal Kr. e. 776-ban rendezték meg egy görög
poliszban, Olümpiában. Az eredetileg Zeusz isten tiszteletére rendezett játékok eleinte egyetlen versenyszámból, a
stadionfutásból álltak. Később a kétszeres stadionfutás, a
fegyveres futás, a birkózás, a pentatlon (öt számból álló
verseny), az ökölvívás, a kocsiversenyek, a pankráció és a
lóverseny is bekerült a versenyprogramba.
A versenyzők a győzelemért pajzsot, gyapjúköntöst és
olajágkoszorút kaptak, de előfordult, hogy pénzdíjban részesültek. Az első ismert bajnok – az egyébként szakácsként dolgozó – stadionfutásban győztes
Koroibosz volt. Mai fogalmaink szerint ő amatőr sportolónak számított.
Theodosius római császár a 4. század végén államvallássá nyilvánította a kereszténységet, és
betiltotta a pogány rendezvényeket. Erre a sorsra jutottak az olimpiai játékok is. Az olimpiai játékok felújítására csak másfél évezred múlva került sor.

ÚJKORI OLIMPIAI JÁTÉKOK
Az újkori olimpia, illetve a Nemzetközi Olimpiai Bizottság (NOB) létrehozása báró Pierre de Frédy Coubertin (1863–1937) nevéhez fűződik. Először 1892-ben mutatta be nyilvánosan elképzeléseit az olimpiákról, majd a
Sorbonne-on 1894. június 23-án megrendezett sportfórumon a résztvevők egyöntetűen támogatták elgondolását, és
megalakult a Nemzetközi Olimpiai Bizottság, útjának indult
a Nemzetközi Olimpiai Mozgalom. A NOB lett a későbbiekben az „olimpiai mozgalom” szíve, az egymás után megalakuló nemzeti olimpiai szervezetek világra kiterjedő „esernyőszervezete”.
Az első újkori olimpiát 1896-ban Athénban rendezték meg. A programban kilenc sportág szerepelt:
 atlétika,
 birkózás,
 kerékpározás,
 sportlövészet,
 súlyemelés,
 tenisz,
 torna.
A modern olimpiákon több mint 380 versenyszámban mérik össze erejüket és ügyességüket az olimpikonok. 1960-tól, a római játékoktól kezdve rendezik meg az olimpiai játékok mintájára – manapság már azok helyszínén és azokat követően – a paralimpiai játékokat, melyeken
fogyatékkal élő sportolók mérik össze tudásukat, teljesítményüket.

AZ OLIMPIAI ÖTKARIKA
Az olimpiai mozgalom számos jelképet használ. A legismertebb ilyen szimbólum az olimpiai
ötkarika. Ez az öt egybefonódó karika szimbolizálja az öt kontinens egységét. (Coubertin ezt 1913-
ban tervezte.) Egy másik értelmezés szerint a karikák a sport alapelveit szimbolizálják: szenvedély, hit, munkaerkölcs, sportszerűség.

Téli olimpiák története
A téli olimpiák története nem nyúlik vissza olyan messzire, mint a nyári olimpiáké. Az első téli olimpiát 1924-ben rendezték a franciaországi Chamonix-ban. Ahogyan a nyári olimpiák története során, a téli olimpiák statisztikájában is felfedezhető, hogy az évek múlásával folyamatosan nőtt a versenyszámok, a résztvevő országok, a versenyzők és a nézők száma, valamint a versenyzők nem szerinti megoszlása is jóval kiegyenlítettebb napjainkban, mint a kezdeti olimpiákon. Az első olimpián 11 nő, és 247 férfi vett részt, míg a 2002-es rendezvényen 886 nő és 1513 férfi versenyző.

Kiszolgáltatva az időjárásnak
További jellegzetessége a téli olimpiai játékoknak, hogy a rendezvények sikeres lebonyolítása sokkal inkább függ az időjárási és földrajzi tényezőktől, mint a nyári olimpiák esetében. Például 1964-ben Innsbruck-ban a hóhiány és az enyhe idő, 1984-ben, Szarajevóban pedig a hirtelen leesett hatalmas hómennyiség okozott gondot, a New York állambeli, mindössze 568 méteres tengerszint felett felkvő Lake Placid-ben pedig annak ellenére rendeztek kétszer téli olimpiát, hogy először vasúton szállították a havat a rendezvény színhelyére. A második olimpián pedig a kor akkori legkomolyabb hóágyúparkja biztosította a megfelelő hóréteget a sípályákon.

Csak egyszer volt fővárosban
A rendező városok is eltérnek a nyári olimpiákon megszokottaktól, míg a nyári olimpiákat pár kivétellel mindig fővárosok rendezték (főként a fejlett infrastruktúra miatt), addig téli olimpia mindössze egyszer került megrendezésre valamely ország fővárosában (Norvégia - Oslo), a többi alkalommal akár kis lélekszámú hegyvidéki üdülőfalvak is elnyerték a rendezés jogát.

Érdekes helyszínek
A jövőbeli kilátások is sok érdekességet igérnek a rendező helyszinek tekintetében. Először kaphatnak rendezési jogot eddig gazdasági helyzetük vagy politikai rendszerük miatt háttérbe szorult országok. Az eddig rendezői jogot kapott helységek földrajzi helyzetét tekintve továbbra is dominálnak az Alpok és a Sziklás-hegység hóbiztos területei, de a pályázók között már számos érdekesség akad, ilyen például a 2010-es rendezési jogtól csak a döntőben elesett dél-koreai PyeongChang, amely már számos világkupa futamnak adott otthont. A téli olimpiák helyszíneinek kiterjesztését jelentheti a szintén 2010-es rendezési jog döntőjében kiesett Andorra la Vella (Pireneusok), az egyre erősödő gazdaságú kínában található Hrabin városa, valamint a sikeres rendezés, majd egy szörnyű háború után ismét pályázó Szarajevó. A 2006-os rendezési jog elnyeréséért folytatott küzdelemben a döntőig esélyes volt immár másodszor a Magas-Tátra szlovákiai fővárosa Poprád és a Tátra lengyel fővárosa Zakopane. A jövőben nagy valószínűséggel rendez majd téli olimpiát a már sokszor pályázó Svédország és Finnország valamint szintén pályázott már a rendezési jogra a bolgár főváros Szófia. További érdekes változás lehet, ha a nyári olimpia után a téli olimpia is megrendezésre kerülhet a déli-féltekén, ahol számtalan kitűnő síterep adhat be sikeres pályázatot (Argentina, Chile, Ausztrália, és Új-Zéland).

Ahogyan a nyári olimpiai játékoknál, úgy a télieknél is egyre nagyobb üzleti lehetőséget rejt magában a rendezési jog megszerzése, a rendező ország jelentős támogatásokhoz juttathatja a helyszínül szolgáló várost, amely azon felül, hogy a sikeres szervezés esetén világhírre és presztizsre tesz szert a télisport központok között, ugrásszerű fejlődésen megy át a rendezéshez szükséges berendezések (felvonók, új sípályák, stadionok és az ezekhez vezető utak, vasutak, légi útvonalak) és az olimpiai falu valamint a hatalmas számú nézőközönség elszállásolásához szükséges szállodák felépítésének következményeképpen létrejövő nagymértékű szállás-kapacitás növekedésnek köszönhetően.

A 2028. évi nyári olimpiai játékok, hivatalos nevén a XXXIV. nyári olimpiai játékok több sportot magába foglaló nemzetközi sportesemény lesz, amelyet 2028 nyarán rendeznek Los Angeles városában,[1] illetve egyes eseményeket Oklahoma Cityben.[2] Los Angeles harmadik alkalommal fogja megrendezni a nyári olimpiai játékokat.